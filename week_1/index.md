## Werkcollege week 1

Dit werkcollege staat in het teken van kennismaking!

Voor het werkcollege neem je dit document goed door, zodat je een beeld hebt van wat je gaat behandelen. Zorg dat je een Slack hebt aangemaakt via <https://slack.com/get-started#/create>. Deze gebruik je voor informeel contact met je mentorgroep.

De [slides](https://docs.google.com/presentation/d/16-g7_HKhTdL_d4p34TDdevT_GzT45p7F3ggYsLXyizA/edit?usp=drive_link) van deze week.

> Voor ieder werkcollege staat twee uur ingeroosterd. Vaak zullen de geplande onderdelen niet de volle twee uur opnemen. Wanneer er tijd over is besteed je deze tijd, *in het lokaal waarin het werkcollege geroosterd is*, aan het helpen van je studenten. Zie dit als een soort extra persoonlijke assistentie-uren. Dit is ook *het* moment waarop je feedback op de opdrachten kan bespreken met je studenten; dat kan klassikaal, of individueel. Vergeet niet om halverwege even een korte pauze in te lassen!

### Wat doet een mentor (5--10 minuten)

Doel: verwachtingen goed neerzetten. Grenzen stellen wat betreft communicatie en jouw verantwoordelijkheden.

ğŸ§‘â€ğŸ« Uitleg aan studenten

- Vertel duidelijk **hoe je heet** en wat je studeert.
- Leg uit waarvoor de werkcolleges zijn; extra oefeningen, feedback, etc.
- Leg uit dat jij voor de studenten hun **eerste aanspreekpunt** bent.
    - Dit betekent dat jij kan vertellen hoe je het vak kunt aanpakken.
    - Je kunt ook algemene opmerkingen en feedback overbrengen naar de docenten. Dus zaken die op meerdere studenten betrekking hebben.
    - Jij kijkt het werk na van deze studenten en geeft feedback. Als ze vragen hebben over de feedback kunnen ze bij jou terecht.
    - Vertel dat ze jou <u>niet</u> altijd via Slack kunnen bereiken, dat het even kan duren voordat je antwoord geeft en dat Slack niet voor grote vragen is (en dit geldt voor alle kanalen waar ze jou kunnen bereiken).
    - En als studenten ziek zijn, melden ze zich om te beginnen bij jou, maar mailen ze ook altijd de docenten.
- Leg uit dat als er **uitzonderingen** nodig zijn, studenten direct met *de docenten* moeten mailen.
    - Jij bent geen doorgeefluik voor individuele gevallen. Als ze willen onderhandelen of niet in de regels vallen moeten ze echt die mail sturen naar de docenten!
    - Als iets onduidelijk is voor een student kan deze ook het beste mailen. Zo lukt het ook beter om alle studenten goed geÃ¯nformeerd te houden in plaats van alleen die in jouw eigen groep.

âš ï¸ Zorg er direct voor dat alle studenten ook op Slack komen!

Benadruk hierna nog een keer hoe we de communicatie aanpakken. Korte samenvatting:

- **Slack:** Ziekmeldingen, communicatie andere studenten, algemene vragen over het vak
- **Mail:** persoonlijke-/uitzonderingsvragen
- **Assistentie:** hulpvragen over de opdracht
- **Site:** Aanvragen late days + extra assistentie

### Kennismaking (15--20 minuten)

Doel: je studenten goed leren kennen maar ook zorgen dat zij wat van elkaar afweten!

Maak tijdens de kennismaking voor iedere student wat notities. Deze kun je kwijt op Basecamp bij "Docs & Files" in de file van jouw werkcollege. De notities zijn vooral voor jezelf nu, maar dit kan later relevant worden als studenten achter gaan lopen.

ğŸ‘©â€ğŸ‘§â€ğŸ‘¦ Jij laat elke student om de beurt even vertellen:

- hoe ze heten,
- of ze programmeerervaring hebben,
- wat ze verder voor studie doen
- of ze hiernaast iets anders doen

âš ï¸ Zorg dat je iedereen stimuleert alle vragen te beantwoorden, ook als ze iets vergeten. Zo signaleer je meteen dat <u>iedereen</u> moet bijdragen aan de werkgroep.

### Samenwerken, plagiaat, en fraude (5 minuten)

Doel: De studenten bewust maken van de regels rondom plagiaat en fraude zoals in de syllabus, en wat extra context geven voor hoe je op een nuttige manier kunt samenwerken of helpen.

ğŸ§‘â€ğŸ« Uitleg aan studenten

Leg uit dat samenwerken bij onze vakken toegestaan is, maar dat alles wat je inlevert van jezelf moet zijn. Overleggen over de stof, of samen een aanpak voor een probleem _bedenken_ vallen onder een correcte manier van samenwerken; het is prima als het om ideeÃ«n gaat, niet als het over regels code gaat. Het delen van code, of samen _ontwerpen/opstellen/uitwerken_ van (pseudo)code mag niet. Dit laatste ontneemt tenminste Ã©Ã©n persoon in de samenwerking van het leermoment en oefening. In een gezonde samenwerking kijk je eigenlijk niet op elkaars scherm, en ben je alleen bezig op een whiteboard of op papier. Je kunt ook nog verwijzen naar het stuk over academic honesty in de syllabus.

Het gebruik van online tools of oplossingen is niet toegestaan. Ook wanneer je ChatGPT gebruikt om bugs op te lossen ontneem je jezelf een leermoment. Ook is dit net als overnemen van een oplossing van een ander persoon fraude of plagiaat.

Leg ten slotte uit dat alles wat ingeleverd wordt door de studenten door onze plagiaatdetectie heen gaat. Deze plagiaatdetectie werkt goed op code en kan erg makkelijk detecteren wanneer code (zo goed als) van elkaar overgenomen is. Wanneer er plagiaat gedetecteerd wordt, krijgen alle betrokken studenten een 1 voor die module. Bij ernstige gevallen nemen we ook contact op met de examencomissie.

### Terminal (30--45 minuten)

Doel: de studenten raken bekend met de terminal.

ğŸ§‘â€ğŸ« Uitleg aan studenten

Leg uit dat tijdens de vakken in de minor AI de studenten regelmatig in aanraking zullen komen met de terminal. De meeste studenten zijn hier niet mee bekend of begrijpen nog niet goed wat de terminal is. Deze oefeningen zijn bedoeld om dat uit te leggen en dienen tegelijk als naslagwerk als je weer een keer weer een stukje uitleg op wilt zoeken. De antwoorden staan bij de oefeningen en er hoeft niets ingeleverd te worden. Natuurlijk kijk je pas naar de antwoorden als je wilt controleren of je eigen antwoord goed is. Als je er niet uit komt kan je een vraag stellen bij de TA.

Stuur in de Slack met al je studenten [dit bestand](terminal/terminal.zip). Laat iedereen dit uitpakken en de html-file openen met hun favoriete browser.

Laat iedereen beginnen met oefeningen 1 tot en met 6 en loop rond om hier en daar te helpen. Dit zijn vragen waarbij de studenten niet hoeven te werken in de terminal, maar dat betekent natuurlijk niet dat ze de commando's niet zelf kunnen testen in de terminal! Vraag regelmatig bij iedereen of alles lukt, en of je nog iets uit moet leggen of ergens bij kunt helpen. Probeer bij het uitleggen altijd te laten zien hoe het werkt door een klein voorbeeldje te geven in de terminal op je eigen computer. Als er meerdere studenten zijn die tegen iets soortgelijks aanlopen geef je hier centraal een korte uitleg over voordat iedereen weer door gaat.

Voor oefeningen 7 tot en met 11 moeten de studenten een zip downloaden en uitzoeken welke commandos er nodig zijn om bepaalde taken uit te voeren. Dit kunnen ze natuurlijk het beste doen door het daadwerkelijk ook te proberen. Ongetwijfeld zijn er studenten die de gedownloade bestanden niet kunnen vinden. Begeleid deze door dit process, en laat het ze zelf uitvoeren en noteren hoe ze dit gedaan hebben. Tijdens de vakken zullen ze vaker zipjes moeten uitpakken en verplaatsen van de downloads folder naar hun werkfolders. Het is dus belangrijk dat ze dit ook echt zelf kunnen.

Studenten die klaar zijn kan je alvast laten werken aan het werk uit het schema van deze week. Help de studenten die wat achterlopen op de rest, en als iedereen klaar is kan je door naar het volgende werkcollegeonderdeel.

### Grote vragen (15--20 minuten)

Doel: studenten ruimte geven om beter te begrijpen hoe het vak in elkaar zit, op basis van de vragen die ze hebben. Problemen signaleren.

Het is daarbij niet de bedoeling dat je overal een antwoord op hebt, maar leg juist uit hoe studenten **zelf** aan hun antwoorden kunnen komen! (Meestal is dit in de syllabus/studiewijzer op de website ğŸ˜‰).

Wel maak je notities van de vragen die je niet kon beantwoorden, maar vooral voor jezelf of algemene zaken! Je gaat namelijk ook geen dingen voor studenten uitzoeken, dat is niet jouw taak.

- Vraag over **studiewijzer/regels**: mentor licht toe wat daar staat, kan ook even letterlijk laten zien op laptop/scherm en aanwijzen waar de regels te vinden zijn (bijv. waar staan de deadlines).
- Fundamentele, **algemene** vragen over het vak die niet in de studiewijzer lijken te staan en/of waar zonder meer een duidelijk antwoord op is: deze kun je na de werkgroep achterlaten in een TODO op Basecamp onder "Werkgroep". Dan kijken we gezamenlijk wat we er mee doen.
- Meer individuele vragen: als een student een ingewikkelde situatie beschrijft laat deze dan **zelf** een mail sturen naar help@mprog.nl (eventueel discreet naderhand zeggen). In zo'n geval is het belangrijk dat vakcoÃ¶rdinator meteen op de hoogte is en direct met deze student in gesprek kan raken.

## Administratie

Direct na afloop van de werkgroep:

- Als je weet dat je studenten mist en je hebt geen contact, maak een TODO op Basecamp aan voor de vakcoÃ¶rdinator. Deze zal achter de student aan gaan.
- Als je al snel problemen voorziet met een student, bijvoorbeeld als die zegt 3 dagen per week te werken terwijl deze de minor fulltime doet, maak dan ook een TODO aan voor de coÃ¶rdinator. Een van je taken is om zo vroeg mogelijk te signaleren dat er mogelijk iets mis gaat.
- Update het logboek op basecamp. Schrijf bij iedere student op hoe het met ze gaat. Wanneer er geen veranderingen zijn bij een student hoef je ook niets te veranderen in het logboek.
- Er kunnen vragen zijn opgekomen tijdens de werkgroep. Check voor alle vragen of je antwoorden kunt vinden in de handleiding, of in een post (Message) op Basecamp. Wees niet spaarzaam met je vragen! Liever teveel dan te weinig. De coÃ¶rdinator denkt dan mee en maakt eventueel ook een mededeling voor de andere mentoren.
