## Werkcollege week 6

In dit werkcollege behandelen we de oefenvragen over complexiteit uit PDP. Dit is een lastig concept dat de basis vormt voor het begrip van designkeuzes die de studenten in toekomstige opdrachten zullen moeten maken. Neem de tijd en bereid dit goed voor. Daarna volgt een discussie over AlphaGo. Omdat dit werkcollege erg dicht op de deadline van module 5 plaatsvindt, is er veel ruimte gemaakt voor extra persoonlijke hulp.

### Terugblik (15 minuten)

Laat iedereen even vertellen hoe het ging, waar het knelde en of het gelukt is. We bespreken hier openlijk hoe het gaat. Zeg tegen je studenten dat klagen ook OK is, dat kan hier heel goed een onderdeel van zijn, en zeg dat je goed zult luisteren en noteren (beloof niet dat je er iets mee gaat doen! Het gaat vooral om luisteren, bespreekbaar maken en het totaalbeeld). Hier kan je ook de open vragen van Machine Learning extra bespreken.

⚠️ Jij als mentor moet het gesprek leiden, zorg dat iedereen aan de beurt komt!

- Nog opvallende dingen over specifieke studenten? Noteer ze op Basecamp!
- Nog dingen die mis lijken te gaan voor meerdere studenten? Noteer ze en deel ze na de werkgroep meteen met het team via een message in Basecamp.

### Complexity (30 minuten)

Doel: Studenten begrijpen dat de kwaliteit van code afhangt van verschillende aspecten waaronder de tijdsefficiëntie en kunnen de complexiteit (big $\mathcal{O}$) van een stuk code beoordelen inschatten.

Je geeft een korte introductie in big $\mathcal{O}$ en het proces van het bepalen van de complexiteit van een stuk code. Dit mag je zelf invullen. Vraag na of iedereen de complexiteitvragen al heeft gemaakt. Als dit niet zo is, laat je de studenten de opgaven afmaken voordat je verder gaat.

Daarna doorloop je met de studenten de complexity questions één voor één. De studenten geven antwoord en leggen uit waarom dit antwoord correct is.

Gedetailleerde informatie en antwoorden + uitleg kun je vinden op [deze pagina](/week_6/complex).

### AlphaGo (30 minuten)

Doel: iedereen krijgt de mogelijkheid om te praten en te discussiëren over een onderwerp uit de schrijfopdrachten.

Studenten zijn vaak benieuwd naar wat andere hebben geschreven over de schrijfopdracht en vinden het leuk hierover ideeën uit te wisselen en met elkaar in discussie te gaan. De rol van de mentor is om dit te faciliteren en het gesprek een beetje op gang te krijgen.

> Als er weinig interesse is om de schrijfopgave te bespreken, is het ook prima om door te gaan naar het volgende onderdeel van het werkcollege; niet elke week is even interessant, ook dat kan van groep tot groep verschillen. Je hoeft dit gesprek dus niet te forceren.

Dit werkcollege praten en discussiëren we klassikaal over de schrijfopdracht van de vorige week. De studenten mogen hier zelf voor een groot deel invulling aan geven. Als mentor is jouw rol in dit gesprek om mee te luisteren, het gesprek gaande te houden, en de gemoederen niet te hoog te laten oplopen. Je mengt je hierbij zo min mogelijk in het gesprek zelf. Om de boel op gang te helpen hebben we per schrijfopdracht een lijst onderwerpen/discussiepunten.

- Houd tijdens het gesprek het hoofdonderwerp in de gaten. Als deelnemers (te ver) afwijken, grijp dan in.
- Je hoeft het gesprek niet te beperken tot de gegeven onderwerpen/discussiepunten. Wanneer de studenten het over iets anders willen hebben wat ook gerelateerd is aan het hoofdonderwerp is dat prima! Ook hoef je ze niet op volgorde af te gaan; bedenk zelf welk onderwerp/discussiepunt op het moment het best in het gesprek past.
- Als het gesprek dreigt te stokken, stel dan nieuwe vragen of geef een nieuw onderwerp/discussiepunt aan.
- Wanneer iemand zijn mening niet duidelijk verwoordt, stel dan vragen om verduidelijking te krijgen.
- Niet iedereen die meedoet hoeft wat te zeggen, maar zorg er wel voor dat iedereen die dat wilt aan het woord kan komen. Soms kan het nodig zijn dat je een specifiek persoon om een mening moet vragen.

⚠️ Deelname aan de gesprekken over de schrijfopdrachten is niet verplicht voor de studenten. Studenten kunnen er zelf voor kiezen om met iets anders aan de slag te gaan. Geef bij de studenten die niet meedoen duidelijk aan dat half-meedoen geen optie is, en dat jij zelf niet beschikbaar bent voor vragen. Je bent zelf namelijk nodig bij het gesprek.

De onderstaande vragen dienen als suggesties/inspiratie om de discussie op gang te krijgen. Je kunt natuurlijk je eigen vragen stellen. Als het gesprek loopt of de studenten hun opdrachten aan het bespreken zijn, hoef je ook niet per se alle vragen langs te gaan.

- Heeft iemand een goede definitie gevonden van creativiteit die ze willen delen?
    - Rondvraag: Zijn er studenten die daar nog een aspect aan willen toevoegen
    - Voldoet het doorrekenen van heel veel opties volgens eerder gedefinieerde regels en daarbij een nieuwe optie vinden aan die definitie(s)?
- Lee Sedol is in 2019 (3 jaar na de wedstrijden tegen AlphaGo) gestopt met Go spelen, omdat computers niet te verslaan zijn
    - [Zie ook het artikel hier](https://www.theverge.com/2019/11/27/20985260/ai-go-alphago-lee-se-dol-retired-deepmind-defeat)
    - Wat vinden jullie daarvan?
        - Is menselijk en computer presteren met elkaar te vergelijken?

### Assistentie (de rest van de tijd)

Gebruik de tijd die over is om studenten die nog niet helemaal klaar zijn te helpen. Ook studenten die al wel klaar zijn hebben wat te doen: die kunnen natuurlijk vragen stellen over style en design. Benoem dit ook écht even, zodat studenten dit daadwerkelijk doen. Ook de vraag "Zou je nog even naar mijn code kunnen kijken voor style en design?" is een goede vraag!

Laat waar mogelijk deze studenten eerst met elkaar de code bespreken. Zodra ze samen een oplossing voor een bepaald probleem hebben bedacht kunnen ze dat met jou bespreken. _Communiceer dit duidelijk._ Het is erg belangrijk dat de studenten zelf nadenken over hoe hun code beter kan.

## Administratie

Direct na afloop van de werkgroep:

- Als je weet dat je studenten mist en je hebt geen contact, maak een TODO op Basecamp aan voor de vakcoördinator. Deze zal achter de student aan gaan.
- Als je al snel problemen voorziet met een student, bijvoorbeeld als die zegt 3 dagen per week te werken terwijl deze de minor fulltime doet, maak dan ook een TODO aan voor de coördinator. Een van je taken is om zo vroeg mogelijk te signaleren dat er mogelijk iets mis gaat.
- Update het logboek op basecamp. Schrijf bij iedere student op hoe het met ze gaat. Wanneer er geen veranderingen zijn bij een student hoef je ook niets te veranderen in het logboek.
- Er kunnen vragen zijn opgekomen tijdens de werkgroep. Check voor alle vragen of je antwoorden kunt vinden in de handleiding, of in een post (Message) op Basecamp. Wees niet spaarzaam met je vragen! Liever teveel dan te weinig. De coördinator denkt dan mee en maakt eventueel ook een mededeling voor de andere mentoren.
